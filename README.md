ΤΑ ΠΙΝΕΛΑ

"Create an outdoor gallery park by programming the Sphero Bolt robot./Δημιουργία υπαίθριου γκαλερί πάρκου με τον προγραμματισμό του ρομπότ Sphero Bolt". 


Το έργο «Ζωγραφί-ΖΩ», σχεδιάζεται, θα υλοποιηθεί και θα ολοκληρωθεί κατά το σχολικό έτος 2024-2025, από το 1ο Νηπιαγωγείο Μουρικίου στα πλαίσια του προγράμματος «Ανοιχτή σχεδίαση για έναν άμεσο και δημόσιο χώρο»  στα πλαίσια του 7ου Πανελλήνιου  Διαγωνισμού Ανοιχτών Τεχνολογιών στην Εκπαίδευση» και στις δράσεις του «Ενεργού Πολίτη» σύμφωνα με το νέο Πρόγραμμα Σπουδών στο Νηπιαγωγείο. Το πρόγραμμα αυτό έχει ως στόχο τη δημιουργική και πολιτισμική αξιοποίηση της Τεχνολογίας & του Προγραμματισμού, με σκοπό τη δημιουργία υπαίθριου γκαλερί πάρκου από έργα ζωγράφων τα οποία θα ολοκληρωθούν με τη χρήση του ρομπότ Sphero Bolt. 
Κατηγορία: Πολιτισμός, Τεχνολογία & Καινοτομία. 
Θέμα: Δημιουργία υπαίθριου γκαλερί πάρκου με τον προγραμματισμό του ρομπότ Sphero Bolt. 
Στόχοι:
1. Ενθάρρυνση της δημιουργικότητας και καλλιτεχνικής έκφρασης
•	Δημιουργία ενός χώρου όπου τα παιδιά και οι πολίτες μπορούν να εκφράσουν τη δημιουργικότητά τους μέσω της τέχνης, συμμετέχοντας σε εργαστήρια και δραστηριότητες που συνδέονται με τα έργα της γκαλερί.
•	Παροχή ευκαιριών για τα παιδιά να δημιουργήσουν τα δικά τους έργα τέχνης, που θα μπορούσαν να εκτίθενται στην υπαίθρια γκαλερί ως μέρος της συμμετοχής τους στην κοινότητα.
2. Ανάπτυξη καλλιτεχνικής και αισθητικής παιδείας
•	Δημιουργία ενός περιβάλλοντος όπου τα παιδιά και οι οικογένειες θα έχουν την ευκαιρία να έρθουν σε επαφή με διάφορες μορφές τέχνης, ενισχύοντας την αισθητική τους αντίληψη και καλλιτεχνική εκπαίδευση.
•	Οργανώσεις δραστηριοτήτων που θα βοηθήσουν τα παιδιά να κατανοήσουν τις έννοιες του χρώματος, του σχήματος και της κίνησης, που συνδέονται με τα έργα τέχνης που δημιουργούνται στο πλαίσιο της γκαλερί.
3. Ενίσχυση της αλληλεπίδρασης με την τέχνη μέσω της τεχνολογίας
•	Χρήση της τεχνολογίας για να δημιουργηθεί μια διαδραστική καλλιτεχνική εμπειρία, όπως μέσω του ρομπότ Sphero Bolt, το οποίο μπορεί να αφήνει τα αποτυπώματα του χρώματος σε έργα τέχνης στην υπαίθρια γκαλερί, ενισχύοντας την αλληλεπίδραση με τα εκθέματα.
•	Ενθάρρυνση της συμμετοχής των παιδιών στην τεχνολογία και στον προγραμματισμό, επιτρέποντάς τους να «δημιουργούν» τέχνη με ένα συνδυασμό τεχνολογίας και φαντασίας.
4. Δημιουργία ενός χώρου συνεργασίας και κοινωνικής αλληλεπίδρασης
•	Καλλιέργεια της συνεργασίας μεταξύ των παιδιών μέσω δημιουργικών δραστηριοτήτων, όπου θα εργάζονται μαζί για να σχεδιάσουν ή να προγραμματίσουν έργα τέχνης για τη γκαλερί.
•	Ενίσχυση της κοινωνικής συνοχής μέσα από εκδηλώσεις ή κοινές δραστηριότητες τέχνης που θα φέρνουν κοντά πολίτες όλων των ηλικιών και κοινωνικών ομάδων.
5. Υποστήριξη της αναψυχής και της ψυχικής ευημερίας
•	Δημιουργία ενός ευχάριστου και χαλαρωτικού περιβάλλοντος, όπου οι επισκέπτες μπορούν να απολαύσουν την τέχνη και τη φύση, ενισχύοντας την ψυχική τους ευημερία.
•	Διασφάλιση ότι ο χώρος είναι κατάλληλος για άτομα όλων των ηλικιών, ώστε τα παιδιά  να αισθάνονται άνετα και να περνούν ευχάριστες στιγμές παρατηρώντας τα έργα τέχνης ή συμμετέχοντας σε δραστηριότητες.
6. Ανάδειξη της τοπικής καλλιτεχνικής κουλτούρας και πολιτισμού
•	Ανάπτυξη έργων τέχνης που αναφέρονται στην τοπική κουλτούρα, ενισχύοντας την ταυτότητα της κοινότητας και προσφέροντας μια αίσθηση υπερηφάνειας για το πολιτιστικό παρελθόν και παρόν.
•	Παροχή ευκαιριών στους κατοίκους να συμμετέχουν σε δημόσια έργα τέχνης που θα εκτίθενται στο πλαίσιο της γκαλερί.
7. Ενίσχυση της περιβαλλοντικής συνείδησης μέσα από την τέχνη
•	Δημιουργία έργων τέχνης που ενσωματώνουν περιβαλλοντικά μηνύματα ή χρησιμοποιούν βιώσιμα υλικά, ώστε να ευαισθητοποιηθούν τα παιδιά και οι πολίτες για την ανάγκη προστασίας του περιβάλλοντος.
•	Ενσωμάτωση φυσικών στοιχείων και φυτών στον σχεδιασμό της γκαλερί, ώστε ο χώρος να γίνει μέρος ενός πιο πράσινου και βιώσιμου αστικού τοπίου.

Α. ΑΝΑΛΥΣΗ ΔΙΔΑΚΤΙΚΟΥ ΣΕΝΑΡΙΟΥ
Μία κούκλα μασκότ ΖΩΓΡΑΦΟΣ της αρέσει να ζωγραφίζει έξω στην ύπαιθρο. Ζητάει βοήθεια από την ομάδα «ΤΑ ΠΙΝΕΛΑ» (μαθητές) και τον φίλο της το ΡΟΜΠΟΤ Sphero Bolt.
Περιγραφή Δραστηριοτήτων:
1.	Εισαγωγή στην Ιστορία:
o	Παρουσίαση της μασκότ "Ζωγράφου", μιας καλλιτέχνιδας που αγαπά να ζωγραφίζει στην ύπαιθρο, και του φίλου της, ενός ρομπότ που χρειάζεται βοήθεια για να μάθει να ζωγραφίζει.
o	Γνωριμία με έργα γνωστών ζωγράφων σε διαφορετικές περιόδους. 
2.	Γνωριμία με το Ρομπότ:
o	Παρουσίαση του εκπαιδευτικού ρομπότ (Sphero Bolt) στα παιδιά.
o	Επεξήγηση των βασικών λειτουργιών και τρόπου προγραμματισμού του.
3.	Σχεδιασμός Διαδρομών:
o	Τα παιδιά, σε ομάδες, σχεδιάζουν διαδρομές σε μεγάλες επιφάνειες χαρτιού, χρησιμοποιώντας διάφορα σχήματα και χρώματα.
o	Συζήτηση για τα χρώματα, τα σχήματα και τις διαδρομές που θα ακολουθήσει το ρομπότ.
4.	Προγραμματισμός του Ρομπότ:
o	Τα παιδιά προγραμματίζουν το ρομπότ να ακολουθήσει τις σχεδιασμένες διαδρομές, αφήνοντας αποτυπώματα με χρώμα (π.χ. τέμπερες).
o	Παρατήρηση των μοτίβων που δημιουργούνται και συζήτηση για τα αποτελέσματα.
o	Δημιουργία Έργων.
5.	Δημιουργία Υπαίθριας Γκαλερί:
o	Οργάνωση έκθεσης με τα έργα που δημιουργήθηκαν από τις διαδρομές του ρομπότ.
o	Πρόσκληση γονέων και άλλων τάξεων να επισκεφθούν την υπαίθρια γκαλερί.
6.	Διάχυση:
        Ιστοσελίδα Σχολείου
        Μέσα Κοινωνικής Δικτύωσης 
7.	Συνεργασία με φορείς:
      Σύλλογος Γονέων και Κηδεμόνων
      Σχολική Κοινότητα

8.	Αποθετήριο github:
https://github.com/EKatsali/tapinela

Μέσα και Υλικά:
•	Εκπαιδευτικό ρομπότ (Sphero Bolt)
•	Μεγάλες επιφάνειες χαρτιού ή καμβά
•	Χρώματα (τέμπερες, μαρκαδόροι, κ.λπ.)
•	Πινέλα, μαρκαδόροι
•	Υλικά για την κατασκευή της υπαίθριας γκαλερί (σχοινιά, μανταλάκια, κ.λπ.)

Διαθεματική Σύνδεση:
•	Μαθηματικά: Έννοιες κατεύθυνσης, προσανατολισμού, σχήματα.
•	Γλώσσα: Αφήγηση ιστοριών, περιγραφή διαδικασιών.
•	Τεχνολογία: Βασικές αρχές προγραμματισμού και ρομποτικής.
•	Τέχνη: Χρήση χρωμάτων, δημιουργία μοτίβων.

Αξιολόγηση:
•	Παρατήρηση της συμμετοχής και της συνεργασίας των παιδιών στις δραστηριότητες.
•	Συζήτηση με τα παιδιά για τα συναισθήματα και τις εμπειρίες τους κατά τη διάρκεια του προγράμματος.
•	Αξιολόγηση των έργων τέχνης που δημιουργήθηκαν και της κατανόησης των εννοιών που διδάχθηκαν.







